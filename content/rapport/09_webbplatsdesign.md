---
---
Rapport kmom10 - webbplatsdesign
===============================================================

Detta innehåll är skrivet i markdown och du hittar innehållet i filen `content/rapport/09_webbplatsdesign.md`.

Denna rapport är utförd på uppdrag av företaget Sök Under och till syfte att analysera webbplatsdesign
och aktuella trender för ett urval av hockeyklubbar i SHL. Med aktuella trender avses här aktuella moderiktningar/utvecklingsriktningar enligt definition i Svenska Akademiens ordlista (SAOL).

Urval
-------------------------
Startsida på officiella webbplatser tillhörande tre etablerade hockeyklubbar i Sveriges högsta liga, SHL(Swedish Hockey League). Med etablerad avses i denna rapporten spel i SHL de senaste fem åren.

De valda webbplatserna är:<br>
1. www.vaxjolakers.se<br>
2. www.luleahockey.se<br>
3. www.skellefteaaik.se<br>

Metod
-------------------------
Genom observation och analys av respektive webbplats startsida kommer information om följande aspekter att undersökas:<br>

1. ***DESIGNELEMENT***: färger, linjer/streck, former, texturer/mönster, rymd/space, typografi, bilder.
<br>Till hjälp för att analysera färgpaletten kommer Colorzilla att användas och för att identifiera färgschema kommer Adobes färghjul att användas.

2. ***DESIGNPRINCIPER***: känsla i temat, konstraster, balans, perspektiv, harmoni och enhetlighet,
rörelse, variation.

Analys
------
***DESIGNELEMENT:***

***Färg***:<br>
Färgpaletten på respektive hockeylags förstasida är mer eller mindre färglagd och är präglad av lagets färger. Se översikt nedan:<br>

1. **Växjö Lakers a.k.a. VLH (www.vaxjolakers.se)**
[FIGURE src="image/vaxjo-lakers1a.jpg?w=800" class="right" caption="Bild på första 1/6 av Växjö Lakers startsida"]<br>
[FIGURE src="image/vaxjo-lakers1b.jpg?w=800" class="right" caption="Bild på andra 1/6 av Växjö Lakers startsida"]<br>
[FIGURE src="image/vaxjo-lakers1c.jpg?w=800" class="right" caption="Bild på tredje 1/6 av Växjö Lakers startsida"]<br>

*Färgpalett*: vit  och ljusgrå basfärg/bakgrundsfärg med huvudsakligen blå och orange inslag, båda sistnämnda i två olika nyanser. Färgpaletten är kopplad till lagets färger blå, vit, orange.

*Färgschema*: Komplementärt med blå och orange komplementfärger. Varianterna på komplementfärgerna
återfinns i sin tur i det monokromatiska färgschemat.

*Accentfärger*: Generellt vit färg på blå bakgrundsfärger och vice versa. Även några grå länkar på blå bakgrundsfärg.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #012343">
<td style="height: 50px; width: 50px; background-color: #162838">
<td style="height: 50px; width: 50px; background-color: #fff">
<td style="height: 50px; width: 50px; background-color: #eeeeee">
<td style="height: 50px; width: 50px; background-color: #ff6600">
<td style="height: 50px; width: 50px; background-color: #ff8533">
</tr>
</table><br>

2.**Luleå hockey a.k.a. LHF (www.luleahockey.se)**
[FIGURE src="image/lulea1a.jpg?w=800" class="right" caption="Bild på första 1/6 av Luleå hockeys startsida"]
[FIGURE src="image/lulea1b.jpg?w=800" class="right" caption="Bild på andra 1/6 av Luleå hockeys startsida"]
[FIGURE src="image/lulea1c.jpg?w=800" class="right" caption="Bild på tredje 1/6 av Luleå hockeys startsida"]

***Färg***:<br>
*Färgpalett*: vit och ljusgrå basfärg/bakgrundsfärg med huvudsakligen röda, gula, grå och svarta inslag.
Den röda färgen i olika nyanser. Färgpaletten är kopplad till lagets färger röd, svart, gul.

*Färgschema*: Komplementärt med färgerna röd och gul. Variant på den röda komplementfärgen
återfinns i sin tur i det monokromatiska färgschemat.

*Accentfärger*: Vit färg på röd bakgrundsfärg och vice versa. Även gul färg på röd bakgrundsfärg samt svart färg på vit bakgrundsfärg.  

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #d10a11">
<td style="height: 50px; width: 50px; background-color: #7a0203">
<td style="height: 50px; width: 50px; background-color: #4a0203">
<td style="height: 50px; width: 50px; background-color: #f5f5f5">
<td style="height: 50px; width: 50px; background-color: #fff">
<td style="height: 50px; width: 50px; background-color: #ddd">
<td style="height: 50px; width: 50px; background-color: #eeeeee">
<td style="height: 50px; width: 50px; background-color: #ffc700">
<td style="height: 50px; width: 50px; background-color: #000000">

</tr>
</table><br>

3. **Skellefteå AIK a.k.a. SAIK (www.skellefteaaik.se)**
[FIGURE src="image/skelleftea-aik1a.jpg?w=800" class="right" caption="Bild på första 1/6 av Skellefteå AIKs startsida"]
[FIGURE src="image/skelleftea-aik1b.jpg?w=800" class="right" caption="Bild på andra 1/6 av Skellefteå AIKs startsida"]
[FIGURE src="image/skelleftea-aik1c.jpg?w=800" class="right" caption="Bild på tredje 1/6 av Skellefteå AIKs startsida"]

***Färg***:<br>
*Färgpalett*: vit och ljusgrå basfärg/bakgrundsfärg med huvudsakligen svarta och gula inslag. Den gula i olika nyanser. Färgpaletten är kopplad till lagets färger svart och gul.

*Färgschema*: Komplementärt med färgerna svart och gul. Varianterna på komplementfärgerna
återfinns i sin tur i det monokromatiska färgschemat.

*Accentfärger*: Vit och gul färg på svart bakgrundsfärg, svart och gul färg vit och ljusgrå bakgrundsfärg.

<table style="border-spacing: 4px; border-collapse: separate">
<tr>

<td style="height: 50px; width: 50px; background-color: #000000">
<td style="height: 50px; width: 50px; background-color: #27303e">
<td style="height: 50px; width: 50px; background-color: #434343">
<td style="height: 50px; width: 50px; background-color: #fec601">
<td style="height: 50px; width: 50px; background-color: #f5f5f5">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #daae11">
</tr>
</table>



***Linjer/streck***: På samtliga sidor finns horisontella kontinuerliga linjer i accentfärgerna. På två av sidorna finns även vertikala kontinuerliga linjer samt ramar i accentfärgerna. Linjerna både ramar in och avgränsar olika delar på sidorna samt kommer fram vid hovring på menyrubriker i sidfoten. Känslan av linjer i samtliga sidor förstärks också av att samtliga element ligger i rader och kolumner.<br>

***Former***: Formerna på samtliga sidor är geometriska och består mestadels av rektangulära element men även av kvadrater, cirklar, trianglar. En av sidorna har även en dominant femhörning som utgör en del lagets logotype.<br>

***Texturer/mönster***: Inget av lagen använder sig av detta.<br>

***Rymd/space***: Alla lagens sidor har space på ömse sidor om huvudinnehållet motsvarande en kolumnbredd samt visst horisontellt space mellan de olika elementen. I övrigt är sidorna fullspäckade med innehåll av olika slag motsvarande fem-10 nedscrollningar beroende på skärmupplösning.  

***Typografi***:
Samtliga webbsidor har enkla men olika typsnitt av typen sans-serif och samtliga växlar mellan versaler och gemener och endast versaler. På en av sidorna förekommer annonser med typsnitt av typen serif.<br>

***Bilder***:
Bilder förekommer rikligt på samtliga sidor. Bilderna är generellt av olika slag - huvudsponsorers reklambilder med eller utan animering, lokala sponsorers reklambilder, kundanpassade bildgallerier, bilder på tränare, spelare, statistik, resultattabeller m m. Upplägget i princip likadant på samtliga sidor.<br>

***Former***:
Samtliga sidor har header och footer som spänner över hela sidan. I headern finns två olika navbars och stax under headern en flash-bild. Som nämnts tidigare finns vit space på ömse sidor om sidans huvudinnehåll och huvudinnehållet spänner ömsom över hela innehållets bredd ömsom är det uppdelat i 2-4 kolumner som spänner över samma bredd. På två av sidorna spänner huvudinnehållet ibland även över hela sidans bredd.<br>


***DESIGNPRINCIPER:***

***Känsla***:<br>
Samtliga sidor förmedlar i lite varierande grad styrka, stabilitet, fart, fläkt, aktivitet, kämparanda, spänning, energi, inbjudan till delaktighet.

***Konstraster***:<br>
När det gäller kontraster är det framför allt en av webbsidorna som med hjälp av sin färgsättning sticker ut. De andra två har också kontraster i färgsättningen men på ett lite lugnare och dovare sätt. Generellt är samtliga sidorna kontrastrika inte minst med tanke på allt olika innehåll på sidorna.

***Balans***:<br>
Samtliga sidor känns väl balanserade med huvudinnehållet centrerat och uppdelningen i kolumner och horisontella block.

***Perspektiv***:<br>
Visst perspektiv erhålls på samtliga sidor genom fotografier och reklambilder med djup i och element som får en box-shadow vid hovring. I en av webbsidorna finns också i dagsläget en bakgrundsbild med perspektiv snett ovanifrån vilket ger ett bra djup.

***Harmoni och enhetlighet***:<br>
Harmoni och enhetlighet finns både enligt det till synes standardiserade formatet på webbplatserna, återkommande samma färger, former, typsnitt, element, indelning av sidorna. Samtidigt har framför allt en av webbsidorna en sektion på första sidan med många mindre bildelement vilket ger ett rörigt och plottrigt intryck.

***Rörelse och variation***: Sidorna innehåller rörelse vid framför allt hovring. Rörelsen består bland annat av förändring i bakgrundsfärg samt pekarens utformning på klickbara element och adderade skuggeffekter, ramar, tonat filter, text, inzoomning och förändring i skärpa. Rörelse finns också i animerad reklam samt i publicerade filmklipp men även underförstått i bilder med åkande spelare m m.<br>

***ÖVRIGT:***
Samtliga sidor har också en mer eller mindre offensiv marknadsföring avseende både besök i arenans restaurang och inköp av souvenirer. Man har också en mer eller mindre inbjudande approach till allmänheten att deltaga i aktuella evenemang och "lagets vardag". Samtliga lag vill också profilera sina lagmedlemmar, allt från spelare och tränare till materialare, så att de känns som "the quy nextdoor". Slutligen utgör reklam även en stor del av innehållet på sidorna. Cirka hälften av reklamen tillhör huvudsponsorerna av SHL, övrig reklam lokala sponsorer.

***Sammanfattning/konklusion***:<br>
Vad som är aktuell trend avseende de analyserade hockeyklubbarnas webbsidor eller inte är med facit i hand lite svårt att säga. Detta då SHL och lagens huvudsponsorer vid närmare eftertanke och med största sannolikhet har inflytande över utformningen och innehållet på sidorna. Å andra sidan kan ju SHLs och huvudsponsorernas riktlinjer också vara utformade enligt aktuella trender men då troligtvis mer på ett mer internationellt plan. Oavsett vilket kunde ett ganska stort antal och genomgående återkommande faktorer identifieras och därmed definieras som aktuella trender avseende denna kategoris webbsidor. De gemensamma faktorerna redovisas nedan uppdelat enligt de analyserade aspekterna *designelement* och *designprinciper*.

1. DESIGNELEMENT:<br>
    a) *färg* - *färgpalett* i vit färg samt lagets färger. Komplementära *färgscheman* i lagets färger och varianter på komplementfärgerna i monokromatiskt *färgschema*. Accentfärger i lagets färger.<br>
    b) horisontella kontinuerliga *linjer* i accentfärgerna. Linjerna används för att avgränsa, rama in samt hjälpa användaren att orientera sig på sidan.<br>
    c) geometriska *former* bestående av rektangulära element men även av kvadrater, cirklar, trianglar. Fullspäckade sidor med innehåll av olika slag och motsvarande fem-10 "nedscrollningar" beroende på skärmupplösning.<br>
    d) *space* på ömse sidor om huvudinnehållet motsvarande en kolumnbredd samt visst horisontellt space mellan de olika elementen.<br>
    e) *typsnitt* av typen sans-serif och omväxlande endast versaler och gemener och endast versaler.<br>
    f) rikligt med *bilder* - reklambilder med eller utan animering, lokala sponsorers reklambilder, kundanpassade bildgallerier, bilder på tränare, spelare, statistik, resultat-tabeller<br>
    g) *former* - header och footer som spänner över hela sidan, två olika navbars under headern, flash-bild under headern, vit space på ömse sidor om sidans huvudinnehåll och visst space mellan  elementen, huvudinnehållet som ömsom spänner över hela innehållets bredd och ömsom är uppdelat i 2-4 kolumner som spänner över samma bredd.<br>

2. DESIGNPRINCIPER:<br>
    a) *känsla* - styrka, stabilitet, fart, kämparanda.<br>
    b) *kontraster* i form av olika färger samt mycket olika innehåll.<br>
    c) *balans* i och med centrerat huvudinnehåll och uppdelning i kolumner och horisontella block.<br>
    d) *perspektiv* i reklambilder och fotografier med djup i.<br>
    e) *harmoni och enhetlighet* med återkommande färger, former, typsnitt, element, indelning av sidorna. "Disharmoni" beroende på fullspäckade sidor där 5-10 nedscrollningar krävs beroende på skärmupplösning för att kunna se allt innehåll på sidan vilket ju aldrig heller då går att se samtidigt.<br>
    f) *rörelse och variation* vid hovring över klickbara element då pekarens utformning och bakgrundsfärgen på elementet ändras och skuggeffekter läggs till samt i animerade reklambilder, publicerade filmklipp och underförstått i bilder med åkande spelare.<br>

Referenslitteratur
-------------------------
All kurslitteratur men framför allt:

1. Wikipedia "Visual design elements and principles"
2. Videos i spellistan "Design - principer och element"
3. Design Elements & Principles
4. Svenska Akademiens ordlista (SAOL 2015)
