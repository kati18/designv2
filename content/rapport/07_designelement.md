---
---
Rapport kmom06 - designelement
=========================

Detta innehåll är skrivet i markdown och du hittar innehållet i filen `content/rapport/07_designelement.md`.


Designelement i mitt vintertema
===============================

Känsla i temat
-------------------------
Jag vill med detta tema förmedla en känsla av lugn, ro, krispighet och elegans.

Färger
-------------------------
Jag har inte använt mig av något färgschema utan valde färger utifrån ett mönster i bakgrunden och en annan accentfärg som jag själv tycker mycket om och tycker passar till den känslan som jag vill förmedla. Accentfärgen hjälper också till att lägga fokus på det som webbplatsen handlar om d v s det skrivna ordet i form av diverse information samt redovisnings- och rapporttexter. Textfärgen är för en lite mjukare känsla inte helt svart utan mörkt grå-svart.

Linjer/streck
-------------------------
Jag har använt mig av olika typer av horisontella linjer och då både kontinuerliga och brutna i form av prickar. Linjerna används i första hand för att markera och avgränsa olika delar på sidorna men även som understreck till överskrifter och länkar.

Former
-------------------------
I temat använder jag huvudsakligen geometriska (kvadratiska och rektangulära) former men även trianglar som bakgrundsbildens snöstjärnor har sitt ursprung i.

Texturer/mönster
-------------------------
Bakgrundsbilden i form av krispiga snöstjärnor är ett motiv som upprepas mekaniskt, repetitivt och regelbundet på hela body-elementet.  

Rymd/space
-------------------------
För att få lite känsla av 3D och "lätthet" valde jag att lägga en genomskinlig box-shape på region main samt "sidebarsen". På "sidebarsen" la jag dessutom en viss grad av genomskinlighet på background-color, dock utan att försämra läsbarheten.

Typografi
-------------------------
Jag har använt mig av två olika fonter båda av typen serif. Typsnittet på rubrikerna är genomgående sirligt och kursivt och första bokstaven i nästan varje p-element i övrig text är av storleken 1.5em. Detta dels för att markera upp nytt stycke och för att jag tycker att det var snyggt. En del länkar blir både subtilt bold och understrukna vid hovring och de som redan är understrukna blir subtilt bold och dekursiverade. Detta för att hjälpa användaren att navigera på webbplatsen.

Bilder
-------------------------
En del av bilderna på webbplatsen flyter så att texten omringar dem andra har text ovanför och nedanför.

Övrigt
-------------------------
I webbplatsen finns olika konstraster i form av både färger (grå - rosa) och former (olika geometriska former). Där finns också dominans (rosa färgen) och variation (olika typsnitt, teckenstorlekar, linjer) men ändå samstämmighet i en gemensam grund med samma återkommande mönster, typsnitt, ljusa färger m m.

Referenslitteratur
-------------------------
All kurslitteratur men framför allt:

1. Wikipedia "Visual design elements and principles"
2. Videos i spellistan "Design - principer och element"
3. Design Elements & Principles
