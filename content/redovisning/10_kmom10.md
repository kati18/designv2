---
---
Redovisning kmom10
=========================

Detta innehåll är skrivet i markdown och du hittar innehållet i filen `content/redovisning/10_kmom10.md`.

**1.1 Implementerade krav:**
----------------------------

Uppdrag 1: Analys aktuell webbplatsdesign
------------------------------------------
Då jag är väldigt intresserad av hockey och följer en hel del av lagen i SHL föll jag direkt för förslaget att analysera hockeyklubbars webbplatser. Jag valde ut tre etablerade klubbar som jag följer lite extra noggrant men vars webbplatser jag i princip aldrig har besökt. Jag gjorde min analys på samma sätt som vi har gjort tidigare i kursen d v s utifrån designelement och designprinciper. Jag valde också att lägga till en aspekt, innehåll på sidan/budskap/syfte, som jag sammanfattade under rubriken övrigt. Jag valde också att begränsa min analys till att endast omfatta webbplatsernas första sida vilket också visade sig vara klokt och mer än tillräckligt då samtliga har väldigt mycket innehåll.  

Länk till rapporten:
[rapport kmom10- webbplatsdesign](rapport/webbplatsdesign)


Uppdrag 3: Webbplats
---------------------
Jag valde att göra en webbplats till kund 1, Ludviga af Solstråle, och som jag tänker mig den gamla anrika och gedigna advokatbyrån där hon är styrelseordförande.
Då jag redan hade implementerat mycket i tidigare kursmoment kopierade jag me/redovisa och klistrade in i en helt ny mapp me/proj. Då den nya webbplatsen skulle ha en navbar med länkar till Hem, Om och Blogg, bestå av en förstasida men minst två kolumner, ha flash-bild på samtliga sidor, ha ny logga och favicon, ha ett nytt standard-tema samt vara bildrik fick jag göra ändringar i ramverkets grundstruktur  d v s både i ramverkets md-filer, php-filer samt lägga till bilder i bild-mapparna.
Sammanfattningsvis använde jag så mycket som möjligt av det som jag hade gjort i tidigare kursmoment, vilket känns mycket bra och effektivt, men fick ändå göra vissa mer eller mindre omfattande tillägg och ändringar i ramverkets grundstruktur. Jag stötte inte på några större svårigheter där jag fastnade men visst får man leta och testa sig fram ibland för att få till sidorna som man vill ha dem.

Uppdrag 4: Tema
----------------
Som grund för temat till advokatbyrån valde jag att skapa en kopia av mitt grundtema/bastema från kmom05 och sedan importera in det i det nya temat. Detta då temat från kmom05 kändes som en bra grund att bygga på och vidareutveckla. Det nya kundanpassade temat döpte jag till kmom10_kund1.less.
Kundanpassningen i det nya temat gjorde jag både genom att skriva över variabler med nya värden men även genom att lägga till helt ny style och rensa bort gammal som inte skulle användas.
Sammanfattningsvis använde jag även här så mycket som möjligt av det som jag hade gjort i tidigare kursmoment men fick som nämnts ovan ändå gör mer eller mindre omfattande tillägg och ändringar. Jag stötte inte heller här på några större problem men det tål att nämnas - CSS är **inte** lätt! Har dock förstått att jag inte är ensam om att tycka så...


**1.2 Allmänt om projektet**
----------------------------
Projektet som sådant var, förutom rapportskrivningen, lite lagom svårt och utmanande. Jag kände som sagt att jag hade mycket nytta av det som jag hade gjort i tidigare kursmoment och det var bra och precis så som jag vill att det ska vara. Däremot tycker jag att det är väldigt onödigt och faktiskt helt irrelevant att man ska behöva författa egna texter om påhittade kunder och deras verksamheter. Nu valde jag, rätt eller fel, att försöka skoja till det lite och raljera lite istället för som man kanske skulle ha gjort utifrån den kunden jag valde, skrivit strikt, högtravande och ganska tråkigt. När det gäller rapportskrivningen tycker jag precis som i tidigare kursmoment att det blir en alldeles för omfattande och stor uppgift och det är som vanligt det som har tagit mest tid för mig i projektet också.

**1.3 Tankar om kursen, kursmaterialet och handledningen**
---------------------------------------------------------
Jag säger återigen som jag har sagt tidigare - jag kommer inte att rekommendera kursen till nybörjare vilket jag fortfarande räknar mig själv som. Jag tycker däremot att tanken med kursen är god och håller med om att det är otroligt viktigt att åtminstone vara någorlunda insatt i designen för att kunna kommunicera på ett bra sätt med kommande webbdesign-kollegor och kunder. Kursmaterialet är dock otroligt stort och därför svårt att greppa, jag tänker inte minst på alla filmer och ramverket, men guiden på dbwebb.se har varit bra, liksom en hel del av länkarna som ni hänvisar till. När det gäller rapporterna hade jag gärna sett att jag hade fått lite mer feed-back vid bedömningen. Jag upplevde som sagt rapport-skrivningen som mycket omfattande och tung men vet inte om jag helt enkelt gjorde uppgifterna för stora eller om det var så ni ville att de skulle utföras. Jag ger kursen betyget 5/10.
