---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

Vad tycker du om LESS och det sättet vi jobbar med LESS-moduler?
Jag tycker att LESS verkar vara ett effektivt och tidsbesparande sätt att skriva kod för styling. Jag tänker bl a på möjligheten att använda sig av variabler och mixins vilket ju gör det lätt och smidigt att ändra och förvalta samt ger bra möjligheter för återanvändning av kod. Jag har i detta kursmomentet använt mig av både variabler, mixins och nesting och tycker att det fungerade bra. Att inkludera moduler som "style-pusselbitar" tycker jag också om då även det gör det betydligt lättare att förvalta och återanvända koden. Jag är ett stort fan av ordning och reda och enkelhet att förvalta så arbetssättet passar mig mycket bra. Det är dock lätt att "springa vilse" så det gäller ju att veta i vilken ordning koden exekveras. Fick till exempel flytta på modulerna för responsivitet så att de hamnade efter mina egna moduler för annars slog inte koden för responsiviteten igenom. Något som ju i och med arbetssättet var både lätt att testa och åtgärda.

Är du bekant med Makefiler och make sedan tidigare, eller något liknande byggverktyg?
Nej, jag har inte varken hört talas om eller använt Make tidigare så det är helt nytt för mig.

Vad anser du om det?
När allt bara var på plats och installerat så tycker jag att det fungerade jättebra med make, ett väldigt smidigt och bra verktyg. Det enda som var svårt och annorlunda mot tidigare kursmoment var att komma ihåg att köra kommandot i Cygwin-terminalen.

Hur kändes det att kompilera LESS till CSS, var det något du reflekterade över?
Jag tycker som sagt att det gick bra och var smidigt i och med verktyget make, nästan lite magic. Ibland var det dock, trots att jag hade testat av koden i LESS-To-CSS Playground, lite spännande att se om den skulle fungera som jag hade tänkt mig. Vid flertalet tillfällen satt jag och funderade på varför inte ändringarna slog igenom trots både mjuka och hårda sidomladdningar och vid en tidpunkt gjorde jag om så gott som all styling innan jag kom på att jag hade glömt att kompilera.

Kommentera ditt tema, hur kan man beskriva dess design och hade du några planer på “design” när du byggde ditt tema?
Då webbplatsen är relativt ny kände jag egentligen att jag inte ville ändra så mycket på den. Jag har dock haft ambitionen att både hålla den relativt ren och enkel samtidigt som jag ville göra den lite färgglad och uppiggande. Jag har även labbat en hel del fram och tillbaka med olika teckensnitt, testat olika färger på olika element och trixat mycket med flashbilden men hamnade slutligen tillbaka nästan där jag startade.

Vilken är din TIL för detta kmom? 1. Glöm inte att kompilera! 2. Det är inte fel att ta en extra back-up och då gärna innan det börjar strula d v s innan man gör den sista ändringen. 3. Att inte width och max-width är samma sak. 4. Responsiviteten i alla fall i Firefox.
